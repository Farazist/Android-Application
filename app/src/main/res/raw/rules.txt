قوانین و مقررات

به فرازیست خوش آمدید.
فرازیست در سال 99 با تلاش تیم جوان و نخبه و با تکیه بر دانش و تخصص بروز در حوزه‌های مکانیک، نرم افزار و مدیریت توانسته است به نیازهای امروز جهان یعنی حفظ محیط زیست جامه عمل بپوشاند و علاوه بر تولید دستگاه‌های هوشمند بازیافت در مبدا (RVM) برای اولین بار در ایران نرم افزار تخصصی آن را نیز عرضه نماید. در ذیل اهداف فرازیست را مرور می‌کنیم.

ماده 1- تعاریف و اصطلاحات

1-1- اصطلاحاتی که در این قوانین و مقررات به کار رفته است دارای معانی مشروح ذیل می‌باشد.

شرکت: شرکت اقتصاد سبز فرامرزی (سهامی خاص) با نام تجاری فرازیست که نسبت به جمع آوری پسماند خشک اقدام می‌نماید.

فرازیست: سامانه جامع جمع آوری پسماند خشک با قابلیت اتصال به دستگاه‌های هوشمند بازیافت می‌باشد.

اپلیکیشن: نرم افزار متعلق به شرکت می‌باشد که به منظور استفاده از خدمات فرازیست حق استفاده موقت آن برابر شرایط قراردادی و سند حاضر به کاربران داده شده است.

کاربر: شخص حقیقی یا حقوقی است که شامل شهروند و مالک و نماینده می‌باشد و از خدمات نرم افزاری فرازیست بهره‌مند می‌گردد.

کاربران: در این سند کاربر شامل: شهروند، مالک و نماینده قید می‌گردد.

شهروند: شخص حقیقی یا حقوقی  است که در اپلیکیشن فرازیست به منظور دریافت خدمات جمع آوری پسماند خشک ثبت نام کرده است.

مالک: شخص حقیقی است که به منظور ارائه خدمات و جمع آوری پسماند خشک در اپلیکیشن ثبت نام کرده است.

نماینده: شخص حقیقی یا حقوقی است که به صورت انحصاری به عنوان نماینده شرکت در هر شهر شناخته شده است و نسبت به نظارت و خدمات پس از فروش در اپلیکیشن ثبت نام کرده است. نماینده می تواند مالک نیز باشد.

حساب کاربری: پنل کاربری می‌باشد که کاربر جهت استفاده از خدمات اپلیکیشن و دریافت مبلغ پسماند ایجاد کرده است که شامل اطلاعات محرمانه و غیرمحرمانه می‌باشد. مانند اطلاعات شخصی.

ماده 2- حساب کاربری

1-2- کاربران با ثبت نام در فرازیست می توانید از خدمات اپلیکیشن شامل : تحویل پسماند خشک، خرید از فروشگاه، پرداخت اقساط بیمه، پرداخت شارژ واحد مسکونی و کمک به خیریه ها استفاده نمایند و حتی درخواست مبلغ کیف پول خود را به پنل مدیریت داشته باشند.

2-2- کاربران می‌پذیرند که اطلاعات خواسته شده در زمان ثبت نام اعم از شماره همراه، مشخصات فردی و شماره حساب شخصی خود را به صورت صحیح و به‌روز وارد کرده اند و در صورت اثبات خلاف این موضوع، شرکت مجاز به پیگیری قضایی و قانونی در مراجع ذی‌ صلاح می‌باشد.

3-2- هر شخص  با توجه به اطلاعات هویتی تنها می‌تواند یک حساب کاربری ایجاد نماید و در صورتی که شرکت اطلاع یابد که به نام یک شخص حقیقی و یا حقوقی چند حساب کاربری ایجاد شده است،  شرکت مجاز به غیرفعال نمودن و حذف دسترسی به حساب‌های کاربری  می‌باشد.

4-2- مسئولیت همه فعالیت‌هایی که از طریق حساب کاربری اشخاص حقیقی و حقوقی در اپلیکیشن یا سایر خدمات مربوط به فرازیست انجام ‌می‌شود به عهده کاربران، بنا به مورد می‌باشد.

5-2- مسئولیت حفظ امنیت اطلاعات حساب کاربری از جمله نام کاربری و رمزعبور به عهده کاربران می‌باشد. در صورت سرقت و یا مفقود شدن اطلاعات حساب کاربری، کاربران موظف به اطلاع رسانی به شرکت در اسرع وقت می‌باشند. در نظر داشته باشید تا زمانی که به شرکت اطلاع رسانی نشده است، مسئولیت همه فعالیت‌ها از طریق حساب کاربری به عهده کاربر می‌باشد.

6-2- کاربران به هیچ عنوان مجاز به ارائه اطلاعات حساب کاربری خود و یا انتقال آن به اشخاص دیگر نیستند.

7-2- کاربران متعهد می گردند که شماره حساب وارد شده در حساب کاربری مطابق با مشخصات وارد شده در زمان ثبت نام می باشد و در صورت عدم انطباق شماره حساب و اطلاعات فردی کاربران در اپلیکیشن، درخواست تسویه مبلغ کیف پول امکان پذیر نبوده و پس از ویرایش و تطبیق اطلاعات واریز وجه صورت می پذیرد.

8-2- واریز وجه کیف پول در ایام هفته در روزهای دوشنبه و چهارشنبه هر هفته ( به جز ایام تعطیل رسمی ) از ساعت 8 الی 14 امکان پذیر می باشد.

9-2- شرکت هیچ مسئولیتی در قبال اشتباه وارد کردن شماره کارت توسط کاربر ندارد.

ماده 3- استفاده از خدمات فرازیست

1-3- کاربر فرازیست متعهد می‌گردد در صورت آلودگی ضایعات خود قبل از تحویل اعلام نماید. درغیر اینصورت چنانچه مالک در زمان تحویل متوجه این موضوع گردد مجاز به لغو تحویل بوده و مسئولیت جبران خسارت وارده و هزینه رفت و آمد مالک به عهده شهروند می‌باشد.

2-3- کاربران متعهد می‌گردند که هیچگاه از خدمات فرازیست در صورتی که از لحاظ مادی و معنوی به منافع شرکت صدمه وارد شود سواستفاده نکنند و در صورت تخلف شرکت مجاز است خدمات را غیرفعال و حساب کاربر را مسدود نماید و همچنین با مراجعه به مراجع قضایی و یا سایر مراجع ذی‌صلاح قانونی نسبت به مطالبه جبران خسارت اقدام نماید.

3-3-  کاربر می‌پذیرد که پسماند خشک خود را درب منزل تحویل دهد و تحویل گیرنده مجاز به ورود به داخل منزل نمی باشد.

ماده 4-  مسئولیت فرازیست

1-4- شرکت تمام امکانات از قبیل واحد پشتیبانی و رسیدگی به شکایات و همینطور اطلاعات مالکین دستگاه را در اختیار کاربر قرار می‌دهد تا به راحتی به شرکت و مالکین و حتی نماینده دسترسی داشته باشند.

2-4- تمامی اطلاعات کاربران نزد شرکت به عنوان اطلاعات محرمانه تلقی می‌شود و دسترسی آن توسط شخص ثالث غیرمجاز بوده مگر به دستور مراجع قضایی که شرکت با توجه به صدور دستور قضایی از سوی مراجع قضایی مکلف به ارائه اطلاعات کاربران باشد.

3-4- فرازیست تنها نسبت به فعایت‌های داخل اپلیکیشن جهت تحویل پسماند خشک به مالکین و نماینده مسئول می‌باشد و در صورت تحویل توافقی خارج از اپلیکیشن هیچ مسئولیتی ندارد.

ماده 5- مسئولیت کاربران

1-5- کاربر و مالک و یا نماینده موظف هستند که از اطلاعات ثبت شده در اپلیکیشن از جمله شماره موبایل صرفا جهت درخواست تحویل پسماند و هماهنگی تحویل آن استفاده کنند و در صورت استفاده به غیر از این موارد شرکت هیچ مسئولیتی را بر عهده نمیگیرد.

2-5- هرگونه اقدام کاربران که منجر به خسارت از لحاظ مادی و معنوی به شرکت شود تخلف از شرایط قراردادی و قانونی تلقی خواهد شد و شرکت این حق را دارد که حساب کاربری همراه را مسدود و در صورت نیاز نسبت به شخص اقدام قانونی انجام دهد.

3-5-  مالک و نمایندگان متعهد می‌گردند تنها از علایم و اقلام سازمانی که توسط فرازیست تهیه و در اختیار ایشان گذاشته شده است استفاده نماید و مسئولیت اقلام و علایم که منجر به اشتباه و برای کاربران شود برعهده مالک یا نماینده می‌باشد.

4-5- در صورت مشاهده تخلف و نقض تعهدات قانونی از سوی کاربر فرازیست، مالک و یا نماینده متعهد به اعلام گزارش به مرکز پشتیبانی شرکت می باشد.

ماده 6-  شرایط تحویل پسماند خشک

1-6- کاربران ابتدا باید به یکی از نزدیک‌ترین دستگاه‌های هوشمند بازیافت در مبدا در محل زندگی و شهر خود متصل شوند و بعد از آن در خواست تحویل پسماند را به مالک دهند تا در اولین فرصت جهت تحویل درخواست به درب منزل کاربر مراجعه نمایند و یا کاربر به صورت حضوری به محل یکی از دستگاه های بازیافت در مبدا مراجعه نمایند و پکیج پسماند های خود را تحویل مالک دهند.

2-6- قیمت گذاری در اپلیکیشن فرازیست براساس نرخ معمول بازار می‌باشد و در هنگام ثبت درخواست، کاربر مبالغ هر نوع پسماند را مشاهده می نماید.

3-6- کاربران در قبال تحویل پسماندهای خشک خود مبلغ آن را در کیف پول اپلیکیشن خود دریافت می‌کنند و می‌توانند درخواست تسویه نمایند تا مالک به صورت نقد به کاربر پرداخت نماید و یا از فروشگاه خرید کنند و یا از سایر خدمات اپلیکیشن فرازیست بهره‌مند شوند.
